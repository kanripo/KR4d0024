# -*- mode: mandoku-view; -*-
#+TITLE: 安陽集
#+DATE: 2015-08-24 23:50:40.938970
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷三
<pb:KR4d0024_WYG_003-1a>¶
欽定四庫全書¶
　安陽集巻三　　　　　　　宋　韓𤦺　撰¶
　　古風九首¶
　　　戊申臘寒¶
朔風吹苦寒近嵗省未有重裘不可禦凍袖敢出手初¶
嚴刮靣膚漸虐揺臂肘終難凌壯肌殊易挫衰朽持觴¶
欲為敵病胃怯戰酒茵幬通作冰强卧安得久擁&KR0569;反¶
收吟其孰噤汝口何心窺園池鋭意墐户牖流庸方滿¶
<pb:KR4d0024_WYG_003-1b>¶
塗天不念黔首吁嗟卒無柰黙坐𥮅五九¶
　　　榮歸堂¶
非才忝四鄰待罪渉一紀妨賢得云久不退不自耻永¶
厚復土初疊奏犯斧扆乞身臨本邦多疾便攝理帝曰¶
吁汝琦輔翼甚勞止今俾爾榮歸揭節治故里均逸向¶
盛辰寵異固絶擬整装將北轅𦍑釁兆西鄙俄易帥咸¶
秦旰食諭所倚艱難惡敢辭犇走奉寄委天聲方震揚¶
狡穴懼夷毁欵塞械凶酋唯幸赦狂詭疆事計日寜拙¶
<pb:KR4d0024_WYG_003-2a>¶
疹乗衰起披誠叩上仁再遂守桑梓尫疲解劇煩宴息¶
良自喜園池昔恢拓顧覽盡遺軌獨於北塘北地勝失¶
經始前人欲興作就此創基址中輟如有待命我成斯¶
羙鳩材亟僝功因陋謹增侈芳林環宻隂鯨口下洹水¶
吾堂据其陽萬象來明煒匪直怡病襟間足具賓簋僚¶
屬請吾名在景或在已吾謂夸風光未若尊制㫖視牓¶
以思報義實晝錦比或笑此翁愚榮極尚不已鄉閭得¶
蹔休胡自勤勤耳吾曰勤雖愚吾慮亦長矣天地施大¶
<pb:KR4d0024_WYG_003-2b>¶
恩報止盡螻蟻終期謝貴仕歸第保頽齒吾舍與公居¶
相去百舉跬豈無賢太守有意待園綺安車時一來為¶
我此加禮¶
　　　謝并帥王仲儀端明惠葡萄酒¶
并門昔嵗叨擁旄公㕑酒熟醺葡萄公時帥渭輙馳獻¶
助臨軍享投芳醪辱公詩荅極愛重氣骨雅徤凌風騷¶
公今大鹵盛開府我得鄉守均疲勞却煩新醸逺相遺¶
故人義比丘山髙衰翁拜賜喜自酌持杯有感生欎陶¶
<pb:KR4d0024_WYG_003-3a>¶
憶昨朔邉被朝寄亭燧滅警兵鋒韜時平㑹數景物好¶
齒髮未老胷襟豪當筵引滿角勝負金船灔溢飜紅濤¶
間折圓荷代舉酌坐客駭去如奔逃我乗餘勇興尚逸¶
直欲拍浮騰巨艘此來病質極枯瘠兩目眵淚顛無毛¶
較前飲量復何有十分耗謝餘釐毫復嬰風眩戒食味¶
嚵口絶望霑珍螯雖然公醖敢輕用留吞藥劑傾甘膏¶
縱逢嘉客&KR0247;公貺三爵已命緘封牢錦堂風和弄弱柳¶
螺榭日煖烘夭桃兹辰慶我重加惠勉與父老同春遨¶
<pb:KR4d0024_WYG_003-3b>¶
　　　安正堂¶
公居胡葺為非事土木盛湫陋必氣欎爽塏則神瑩全¶
魏今別都地總北道勝軺傳既旁午牒訴亦紛競惟日¶
過目前豈暇圖休静因仍府舍間敝壊殊不稱兹余忝¶
帥守上責賦荒政無術濟飢流感速賴仁聖連書大有¶
年愁慼變謳詠漸舒綏集勞獲治淹痼病頥生擇所宜¶
宴息務清迥乗閑新此堂庶用安吾正汝正果何如自¶
得本天性進特仗孤忠退免全剛勁内確信吾守外一¶
<pb:KR4d0024_WYG_003-4a>¶
歸諸命安然而處思吾宇甚㤗定詩酒延嘉賔二戰或¶
酣醟笙歌樂良辰髙郢下滛鄭射圃夾羣芳角妙資豪¶
興所適敢專享意實在遐夐繼來皆鉅公同調决相應¶
從容坐鎮餘浩氣端而挺將寜道徳淵諒悉欣流泳知¶
不廢吾堂是可以前慶¶
　　　善養堂¶
金銅飾巨扉其上覆髙屋青石鑿雙轍其下走彫轂東¶
西翼危墉隂以扞攻觸自昔藩鎮强尚此存遺躅後守¶
<pb:KR4d0024_WYG_003-4b>¶
營厥居鄆擬苦迫促余來亦患之重改敢輕速㑹兹嵗¶
月深朽敗鮮完木一旦忽傾摧僣迹詎可復余得矯前¶
為命徒墮舊築堂皇遂延袤興寝適凉燠廊廡悉舒明¶
瞻望快耳目移樓成廣厦靣勢壓平陸既忘登陟勞又¶
逺顛躋辱外將延賔僚内足燕親族乗閑娱詩書遇節¶
振絲竹頥真與放懐動静獲所欲於氣貴能養在禮思¶
無瀆侯邦謹法度是克綏遐福踰制苟幸免更久猶追¶
戮吾居已絶嫌道義斯同育¶
<pb:KR4d0024_WYG_003-5a>¶
　　　孫賁書記以齊安舊文為示感而成詠¶
余兄天聖中尚抑齊安守余遭所生憂得歸侍左右孤¶
煢獲苟存朝夕賴誨誘兄材無不宜吏治孰可偶公庭¶
常寂然所樂在文酒臨江三四樓次第壓城首山光拂¶
軒檻波影撼忩牖原鴒欵集間萬景皆吾有兄詩豪且¶
竒氣燄摩星斗優游預賡和惟自媿荒醜于今四十年¶
日月甚奔走當時相聚者十已䘮八九嘗為春亭記烏¶
敢示不朽孫君里中來云亭廢亦久徒有舊文在况足¶
<pb:KR4d0024_WYG_003-5b>¶
失其手兄後見曾孫弟老成衰叟一身雖寵榮百慮鎮¶
紛紏何如昔日歡&KR0734;泣念愛友¶
　　　開泉¶
先塋東北隅有泉勃而出奔跳若㸑鼎萬眼沸不一始¶
雖稍泓澄漸乃肆沕潏吾嘗展祀餘愛玩必終日爰從¶
大旱來數嵗竭如窒傷哉利澤源頓爾藏於宻吾今具¶
畚鍤試欲疏潜屈開無數尺間舊脉俄騰溢㳙㳙力尚¶
微勢已舒沈欎我願天道常不使五行失均調四氣和¶
<pb:KR4d0024_WYG_003-6a>¶
寒燠皆從律宣其潤下功復得霑羣物¶
　　　虚心堂㑹陳龍圖¶
余嘗愛此君中虚外有節手植數年間萬㦸競森列為¶
堂於其中一境遂清絶雖歸臨本邦事豈免覊紲不得¶
時相親固負好風月方將乞殘骸就第養衰拙孤懐造¶
崑閬直氣巻金鐵終日對嬋娟卒嵗伴髙潔春來忘芳¶
菲夏至失炎熱秋深凌嚴霜冬暮映積雪居無一不宜¶
嘯傲逺塵媟兹樂期誰同實係長者轍相從挹天真共¶
<pb:KR4d0024_WYG_003-6b>¶
話到禪悦簮籜豸冠聳拉筍犀株折乘醉卧疎影敲玉¶
應仙闕此志吁未遂對酒勿輕别¶
　　　醉白堂¶
戇老新成池上堂因憶樂天池上篇樂天先識勇退早¶
凛凛萬世清風傳古人中求尚難擬自顧愚者孰可肩¶
但舉當時池上物媿今之有殊未全池東無廩貯餘粟¶
池西無亭揮五絃中無髙橋跨三島下壓鼇背浮清漣¶
其間合奏散序者童妓百指皆嬋娟平無三石展湘簟¶
<pb:KR4d0024_WYG_003-7a>¶
静無雙鶴翹丁仙雅無吴郡青版舫游泛安便牢且堅¶
吾今謀退亦易足池南大屋藏羣編一車豈若萬籍富¶
子孫得以精覃研夾堂脩竹抱幽翠森森擁檻竿逾千¶
池中所出粗可愛芡盤菱角紅白蓮芍藥多名來江都¶
牡丹絶艶移洛川及時花發池左右香苞爛染朝霞鮮¶
戇老于此興不淺間㑹賔屬陳芳筵妖妍姬侍目嘉卉¶
吚啞絲竹聴(平/)流泉冝城醸法亦云羙詩酒僅可追前¶
賢狂吟氣徤薄霄漢豪飲體放忘貂蟬酒酣陶陶睡席¶
<pb:KR4d0024_WYG_003-7b>¶
上醉鄉何有但浩然人生所適貴自適斯適豈異白樂¶
天未能得謝己如此得謝吾樂知誰先¶
　¶
　¶
　¶
　¶
　¶
　安陽集巻三¶
