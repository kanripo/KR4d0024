# -*- mode: mandoku-view; -*-
#+TITLE: 安陽集
#+DATE: 2015-08-24 23:50:41.163635
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0024_WYG_018-1a>¶
欽定四庫全書¶
　安陽集巻十八　　　　　　宋　韓𤦺　撰¶
　　律詩三十二首¶
　　　癸丑初拜先墳¶
晝錦三來治鄴城古人無似此翁榮首過先隴心還慰¶
一見家山眼自眀釃酒故廬延父老駐車平野問農耕¶
便思觧綬從田叟報國慙雖萬死輕¶
　　　次日早赴西墳¶
<pb:KR4d0024_WYG_018-1b>¶
風入旌旗撼暁光兩塋親展喜非常濃隂蔽野瞻喬木¶
逸勢横天認太行自歎重茵寕及飬縱垂三組敢夸鄉¶
路人或指榮雖甚明哲何如漢子房¶
　　　墳北觀泉¶
墳北清泉味至甘寺僧渟畜巳成潭躍魚靈感思追孝¶
酌水髙懐不戒貪萬草日滋珠競出一天晴落鍳方函¶
暫延嘉客求新句欲創幽亭即就龕¶
　　　初㑹晝錦堂¶
<pb:KR4d0024_WYG_018-2a>¶
重向髙堂舉宴杯四年牽强北門回故園風物都如舊¶
多病襟懐遂一開白髪恥夸金絡騎緑隂欣滿鐡梁臺¶
因思前彦榮歸者未有三曽晝錦來¶
　　　次韻荅提㸃醴泉張宗益工部喜還鄉郡¶
倦飛垂翼柰勞何喜向南枝得舊窠三治故鄉前世少¶
一思遺履上恩多病魂醒處安閑枕酒量衰來怯巨螺¶
復聽雅音清聵耳爰居誰辨九韶和¶
　　　初㑹榮歸堂¶
<pb:KR4d0024_WYG_018-2b>¶
當年嘗欲志榮歸因建虚堂靣北池樽爼落成方自我¶
園林為主已輸誰重來故里前恩在難報深仁舊老知¶
須俟安車時訪此踐言人始信吾詩¶
　　　再題狎鷗亭¶
危亭初起俯清潯只得當軒幾醉吟一日鄉園傷驟别¶
四年宫闕動歸心簷前好竹今成篠波下脩鱗舊種針¶
鷗識再來尤不懼向人馴狎似家禽¶
　　　初登休逸臺¶
<pb:KR4d0024_WYG_018-3a>¶
休逸臺髙復凭欄依然風月喜生顔城頭仰視親栽桞¶
天外微分舊見山草色且無歸後怨禽飛同到倦時還¶
欲知恩許三來幸錦爛輕裘白晝閑¶
　　　榮歸觀蓮戯成¶
風捲蓮香不斷頭田田荷影動清流紅包宻鄣魚鷹坐¶
緑蓋低容水馬㳺時折嫩梢供玉箸更裁圎葉代金甌¶
何如滿艦傾醇酌醉向花前打拍浮¶
　　　再葺雙磑¶
<pb:KR4d0024_WYG_018-3b>¶
昔嗟官麴嵗勞民嘗引新渠激磑輪若念經營存愛利¶
肯從隳朽貴因循軒楹遇葺知還舊花木欣來似見春¶
已作州人㳺觀地即期同俗樂芳辰¶
　　　喜雨¶
何假嗔雷擊怒桴㸃傾嘉澤浹民區經時亢隔羣心駭¶
數月焦熬一陣蘇已發宋苖安在揠再生莊鮒不虞枯¶
須臾慰滿三農望却歛神功寂似無¶
　　　再題康樂園¶
<pb:KR4d0024_WYG_018-4a>¶
舊拓名園壯鄴中本思行樂與民同閭閻已慣春遊盛¶
花木誰矜半植功愛客笙歌雖不定稱時風月且無窮¶
三來縱賞人休訝白髪蒼顔坐醉翁¶
　　　次韻荅安撫滕甫侍讀誕日惠詩¶
椽筆親揮善祝詩老顔筋骨逸如飛玉闗尚抑勲侯入¶
遼海先欣病鶴歸顧盻巳知增氣燄夣魂猶想接容輝¶
宸襟一日懐忠藎召節星馳出禁扉¶
　　　癸丑七夕㑹北第¶
<pb:KR4d0024_WYG_018-4b>¶
荒居聊足奉賔娱隘甚難希玉椀呼秋候俯新零白露¶
(初一日/白露降)仙期還喜望黄姑雲間誰識橋横鵲庭際方欣¶
網掛蛛天與性靈元自拙却求星媛可回無¶
　　　中元病起¶
中元時俗類秋嘗病起躬行力未强摖米乍炊知早熟¶
盂蘭方倒喜初凉風摧豹脚蚊休拍露逼鷄毛菜已長¶
皮骨僅存心尚壯猶思荷葉當蕉觴¶
　　　次韻荅張宗益工部喜陳薦龍圖竇舜卿侍郎¶
<pb:KR4d0024_WYG_018-5a>¶
　　　同至相臺¶
嘉客非期㑹如因病守邀静俱知道勝隐不待文招桞¶
色堆瑶榭荷香湊綺寮幾回杯興逸同欲御仙颷¶
　　　次韻荅陳龍圖述北第林泉之勝¶
老顧莵裘欲退藏一區營宅巳過楊林泉不較為生厚¶
名節猶希到死香粗葺蕭居忘湫隘喜歸陶徑任荒凉¶
頼逄素舊時相樂同入無何嘯傲鄉¶
　　　題王荀龍郎中長興院新葺雙清堂¶
<pb:KR4d0024_WYG_018-5b>¶
禪宇初無好事名君來殊欲稱髙情誅茅治屋忘多施¶
洗竹䟽泉得二清苦任雪霜凌勁節静和風月㵼寒聲¶
因知嘉號非虚羙翠擁流環豈易并¶
　　　八月十四日留監牧張竚職方賞月¶
待月清商欲半前欣留嘉客啟踈筵採蕭方釋三秋詠¶
應歴從虧一莢圓宻訝雲藏臺靣桞静㸔珠出水中天¶
銀蟾影裏金樽倒樂過陶琴不上絃(不聽/樂)¶
　　　中秋隂未見月¶
<pb:KR4d0024_WYG_018-6a>¶
雲惱中秋湊月昬失明疑值老蟾吞枉看踈栁延孤影¶
(有栁數枝恐礙/月色因斫去之)肯晃芳樽滌醉魂好射重隂開六幕任¶
均餘照及千門便從到曉漫天黑不禁詩家萬駟奔¶
　　　次韻荅前水監王荀龍郎中重九感懐¶
應厭偏州節物荒重陽前忍去安陽雙清易感霜莖怨¶
(君於長興院剏雙/清亭兼水竹之勝)三雅難留露蘂芳不惜髙吟來疾置¶
尚思衰叟㑹寒鄉誰知衣弊京塵客乃是南宫卧錦郎¶
　　　重陽二首¶
<pb:KR4d0024_WYG_018-6b>¶
崛起層基正靣山登髙疑自出塵間一天秋色清吟筆¶
萬蘂寒香發醉顔與衆且同今日樂相逄難遇此時閑¶
猶輸陶令歸來興翩似冥鴻不可攀¶
菊有花争一日先(今嵗九月八/日菊有黄花)次逄嘉節色増妍任飄¶
杯靣黄金碎好聽歌喉白雪圎戯馬遺風應索寞抱螺¶
髙興且留連良辰俯仰嗟陳迹莫惜歡吟爛醉眠¶
　　　次韻荅提舉陳龍圖重陽感舊¶
二邉伊昔喜延枚每向良辰命宴杯幾遇雪天留兎苑¶
<pb:KR4d0024_WYG_018-7a>¶
嘗因風賦重蘭臺錦衣寛病恩何厚琳館甘閑老未催¶
白首又同吹菊㑹且將愁臆暫時開¶
　　　秋晩赴先塋馬上¶
暫趨先隴弭旌旄因䘏吾民嗇事勞榖實巳傷嗟嵗廪¶
麥根雖立望春膏林踈山骨清彌痩天闊詩魂病亦豪¶
田舍罕逄車騎過聚門村婦擁兒曹¶
　　　初冬祀墳二首¶
暁乗輕凛上平崗西欵親塋一舍强帯靄逺峯時隐見¶
<pb:KR4d0024_WYG_018-7b>¶
半霜殘葉雜青黄來牟渇雨空成隴賔鴈衝雲自着行¶
此日初冬嚴祀事只増悽惕不夸鄉¶
西享先墳巳致誠却嚴軒從指東塋鴻驚去斾參差起¶
馬避柔桑詰曲行農寓兵來閑即教牛無休日旱猶耕¶
病翁寡術蘇疲瘵徒勸民心厚所生¶
　　　次韻荅判河陽文潞公述相洛所居之勝¶
玉椀髙居衆所誇三川推甲一何嘉前兼勝勢韓王第¶
右枕名區洛尹衙此宅吾鄉聊庇族悔違公語卜鄰家¶
<pb:KR4d0024_WYG_018-8a>¶
(公甞見/招居洛)縱思却作招來户(公甞招親舊居洛有如公命/而往者則喜曰又招到某人)¶
(一户矣/故云)脚重難營老小車¶
　　　題忘機堂¶
昔再懐章遂錦遊壊亭曽復此池頭今歸舊里藏衰拙¶
更葺新堂便燕休前檻月波清漲夜後檐風竹冷吟秋¶
伊余本是無機者因立嘉名近狎鷗¶
　　　屬疾¶
邪氣潜攻隙彌旬困伏牀惡寒知肉緩難睡覺更長謾¶
<pb:KR4d0024_WYG_018-8b>¶
講添年藥終無應病方幾時辭厚禄心泰百憂忘¶
　　　再題觀魚軒¶
重到觀魚靣北軒正當㳺泳晩凉天未歸陶令慙何甚¶
自適莊生樂亦然幾認琴聲泉潄玉數驚鈎影月沈弦¶
徐撐畫舫樽前㸔必信吾曹是水仙¶
　　　嵗末省墳¶
因趨先隴問耕桑益見農家事可傷種麥未生遭土澇¶
鬻禾無價值錢荒隂風鼓怒資時旱寒色催愁上夕陽¶
<pb:KR4d0024_WYG_018-9a>¶
里俗漫矜吾太守不知何術致民康¶
　¶
　¶
　¶
　¶
　¶
　¶
　¶
<pb:KR4d0024_WYG_018-9b>¶
　¶
　¶
　¶
　¶
　¶
　¶
　¶
　安陽集巻十八¶
