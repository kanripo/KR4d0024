# -*- mode: mandoku-view; -*-
#+TITLE: 安陽集
#+DATE: 2015-08-24 23:50:40.959072
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷四
<pb:KR4d0024_WYG_004-1a>¶
欽定四庫全書¶
　安陽集巻四　　　　　　　宋　韓𤦺　撰¶
　　律詩五十四首¶
　　　龍¶
育德知何宅逢辰或見靈配乾雖有象作解本無形浹¶
物周寰宇遺功在杳㝠丹青如可狀試下葉公庭¶
　　　鳳¶
破𡖉應難至聞韶定有儀去同君子道來協聖人期苑¶
<pb:KR4d0024_WYG_004-1b>¶
竹多成實宫梧幾換枝何時天閣上巢可俯而窺¶
　　　次韻和春卿學士早春¶
雪霽春來極目心逺眉新黛破遙岑風傳花信值寒晩¶
煙染栁姿隨日春酒羙好陪遊騎鬬桃香誰待此門尋¶
歡期未集芳辰在寃對慵繙簡字金¶
　　　明鎬學士領漕益州¶
忠臣重此過卭郲經計才優帝命諧縣弩清塵資逺撫¶
史彤修職峻榮階蜀天星入人先候劒路銘昬蘚半埋¶
<pb:KR4d0024_WYG_004-2a>¶
錦里萬家迎使斾壺漿應釋去思懷¶
　　　次韻和子淵學士春雨¶
天幕沉沉淑氣温雨絲輕軟墜雲根洗開春色無多潤¶
染盡花光不見痕寂寞畫樓和夢鎻依微芳樹過人昬¶
堂虛座宻珠簾下試問淳于醉幾樽¶
　　　周沆著作宰秀州嘉禾¶
庇身名邑得嘉禾銅墨猶嗟滯俊科前席未期宣室召¶
聞絃還繼武城歌酒旗穿栁春堤迥魚艇藏花夕唱和¶
<pb:KR4d0024_WYG_004-2b>¶
對此不勞披縣譜且求新句解詩魔¶
　　　叔平學士知青州¶
厭直圖書府思為海岱州郡符分竹使親膳潔蘭羞文¶
石輸忠宻仙山進職優過家門納駟卜地隴眠牛暮霰¶
凌覊玉朝暾艶㦸油恩寛敷漢札政善洽齊謳水際春¶
芳盛尊中客醖浮物饒三服麗居樂五民游松鬛低容¶
宴峯螺翠入樓行聞西掖召真賞莫淹留¶
　　　館直二闋¶
<pb:KR4d0024_WYG_004-3a>¶
玉山岑寂雪花乾仙掌風髙露未漙自笑曼都凡格在¶
一宵無奈月邉寒¶
章溝傳漏過三更霜壓寒威特地生苦恨回環牕外鐸¶
幾畨幽夢不教成¶
　　　張唐卿狀元通判陜府¶
發䇿無雙動紫宸班條新貳兩朱輪窅窊仙桂天香重¶
蔽芾甘棠俗化醇駟馬同榮歸蜀道二龍齊躍出雲津¶
前期丹禁徊翔地鳯沼波平藥樹春¶
<pb:KR4d0024_WYG_004-3b>¶
　　　和春卿學士栁枝詞五闋¶
樓前輕雪未全銷偷得春光入嫩條似向東風猶旅拒¶
可能渾忘舞時腰¶
陌閑宫古緑煙迷惹盡春愁困拂堤却為多情足離恨¶
故教溝水亦東西¶
章街風曉起新眠寒食輕隂未雨天無限青絲拂遊騎¶
一生芳意負金鞭¶
淡烟輕日簇誰家微出青旗一帶斜對景似嫌春意老¶
<pb:KR4d0024_WYG_004-4a>¶
更揺疎影掃殘花¶
畫橋南北水連天纔聼鶯聲又晩蟬長使離魂容易斷¶
春風秋月自依然¶
　　　和春卿學士上元罷燈¶
絲竹沉聲月泛波警宵方喜罷誰何樓深酒宻客留易¶
路逺香殘人去多寒燭倚蓮猶結淚澹雲歸隴不停歌¶
那知夢穏瀛洲上正是鈞天九奏和(是夕舘宿聞/宫中奏樂)¶
　　　次韻酬子淵學士燈夕不出聞諸公繼有遊賞¶
<pb:KR4d0024_WYG_004-4b>¶
繁聲沉夕籟香燭競春葩玉射樓前雪雷驚陌上車月¶
閑花院掩風軟酒帘斜莫駐城南騎遊人自有家¶
　　　和䆳卿學士雪霽登祕閤¶
曉來延閤歩層梯春色周圍一望低殘雪半留珠殿北¶
非煙長䕶綺牕西(西即/路寢)幽情自逐歸鴻斷芳意還因逺¶
樹迷金匱有書猶未見祕封香篆鎻芝泥¶
　　　上已前與同舍出郊過金明池¶
天波新緑染成春波面輕風起細鱗隔岸鳥聲低弄曲¶
<pb:KR4d0024_WYG_004-5a>¶
出墻花艶逺含嚬栁經傷别還多緒鷗為忘機不避人¶
三月偷遊仙署友肯思迢遞走征輪(時差接/伴虜使)¶
　　　和春卿學士登廣文閣觀京闕之盛¶
層閣鬱嵳峩登臨逸意和雨餘春物動天闊夕陽多棊¶
布金杯第環通璧沼波泥中足車騎應笑翟公羅¶
　　　和曼卿學士明河¶
太極䟽靈𣲖長河注逺津波明動星斗氣直貫秋旻月¶
滿還知晦雲收不亂真何妨借餘潤膏雨及生民¶
<pb:KR4d0024_WYG_004-5b>¶
　　　葉參兵部知湖州¶
鄉郡分符兎刻銀彯纓清曉别楓宸駟車歸邸夸新綬¶
鶴表還家謝故人度日客樽盈若酒經春詩筆賦汀蘋¶
編民應乆歌來暮棠樹成隂即舊隣¶
　　　邵亢茂材南歸¶
褐衣親䇿對中宸三道精求素業陳履跡見穿期仕漢¶
璧瑕因指不留秦雲迷江樹歸艎促翼退天閽客夣新¶
好俟鄉人再推上决科優等繼平津¶
<pb:KR4d0024_WYG_004-6a>¶
　　　陳洎太博知虢州¶
官綬飛花使轂丹臘天行色犯輕寒持平久奉虞刑恤¶
宣澤新承漢詔寛擁傳想逢闗吏歎愛棠還接陜民歡¶
三堂風物應如舊公退先尋記字看¶
　　　王礪寺丞河南知録¶
西都為掾促征輪南浦分攜碧草春卿寺試才方命秩¶
天衢飛歩已逢辰洛濵脩禊浮觴散水際看花第品新¶
櫻酪有期誰共薦曲江應記並遊人¶
<pb:KR4d0024_WYG_004-6b>¶
　　　次韻和方謹言郎中再觀省中手植竹¶
翠影參差漸拂堦清郎曾此占竒哉辭君昔為蓴羮去¶
戀爾今同菊徑來玉聳勁枝欺暮雪繡殘文籜委寒苔¶
虛心髙節依然在幾見繁英落又開¶
　　　寄葉參兵部¶
向宦心難止遺榮世所稀誰知懷綬去便作掛冠歸行¶
錦方為寵裝金已盡揮官閑同吏隱身逸晦塵幾山鶴¶
來無怨江鷗淨不飛雨晴峯障活秋老鱠絲肥庭玉名¶
<pb:KR4d0024_WYG_004-7a>¶
方逺陔蘭志暫違倚門休結戀史筆借光輝(子清臣/時修注)¶
　　　馬尋比部兩浙提㸃刑獄¶
東南詳讞得材臣親對天墀奉至仁舜服暫平惟恤典¶
漢廷曾譽不寃民圓扉鞠草提封靜髙蓋容門令徳新¶
最好齋航初按部栁汀花瀨正逢春¶
　　　陳商學士知常州¶
疊皷聲喧下鷁舟書山蕭索别英㳺青藜照字觀竒廢¶
朱雀分符錫命優霞夾烏檣晴斾巻星揺漁浦夜燈幽¶
<pb:KR4d0024_WYG_004-7b>¶
蓴風正熟帆無恙一色江天望處秋¶
　　　得太清小檜植舘中¶
仙檜移來近紫壇亭亭將見起毫端纎枝未覺來風韻¶
勁節先知度歳寒得地最宜儒舘種結根須作棟材看¶
願將軒竹陪蒼翠帶雪開樽助雅歡¶
　　　宋任著作宰江寧溧水¶
訊察無寃善最聞剸繁南邑遇盤根還將决獄平反意¶
去作臨民撫字恩淮上月髙生麗思浦前春老醉離魂¶
<pb:KR4d0024_WYG_004-8a>¶
知君隂徳終陽報容駟何妨大里門¶
　　　道卿學士領二浙漕賦得酒¶
傾釀留佳客秋亭弭使旄奉觴歸養切行筭别魂勞上¶
若名鄉近長安羙價髙清懷思酌水惠政憶投醪論徳¶
堪成頌評詩更助豪行聞趨節覲同我怨持螯(琦往年/不遂龍)¶
(舒之行道卿以不/嘗蟹形于嘲戱)¶
　　　再賦栁枝詞二闋¶
曲江風暖曉隂斜翠色相宜拂鈿車自是春眠慵未起¶
<pb:KR4d0024_WYG_004-8b>¶
日髙人困又飛花¶
葉葉新長約黛蛾絲絲輕軟任風梭啼鶯便學歌喉囀¶
知是春來舞意多¶
　　　離都(已下八首接/伴塗中作)¶
握節背都門春天景半温柔鞭難駐馬芳草易銷魂逺¶
目和煙重離懷助酒昬好花無奈野時復映遥村¶
　　　上已¶
逺道今逢祓禊辰雨餘風物一畨新等閑臨水還思舊¶
<pb:KR4d0024_WYG_004-9a>¶
取次看花使當春絮雪暖迷西苑路車雷晴起曲江塵¶
臺英正約尋芳㑹誰是山隂作序人¶
　　　寓目¶
擁傳脩途倦逢春旅思長逺煙含樹色細雨起塵香隴¶
麥成行緑林鶯並對黄揚鞭聊自慰舉目見韶光¶
　　　早行¶
脂轄行傷早揚旌興莫窮水遥天色共雲細月波通巧¶
舌爭啼曉香牙盡入風縱吟殊未已初旭放晴紅¶
<pb:KR4d0024_WYG_004-9b>¶
　　　寒食¶
漢宫新蠟未開煙寒食東郊躍駿天人面映花誰感事¶
客心燃火獨成篇塞鴻歸渚遥書字營栁因風強破眠¶
賴有目前隨分景數村和樹起鞦韆¶
　　　登永濟驛樓¶
逺煙芳草媚斜陽蕭索郵亭一望長盡日倚欄還獨下¶
緑楊風軟杏花香¶
　　　塗中暑熱憶諸同舍¶
<pb:KR4d0024_WYG_004-10a>¶
振野驚風拂面塵赫曦流爍犯征輪酒非逃暑虛成㑹¶
花未忘憂謾映人緑水已傷春别舊碧雲長起暮愁新¶
朝來記得瀛州夢目斷英游極愴神¶
　　　聞角¶
古堞連雲瞑靄収嗚嗚清調起邉樓雍琴垂淚虚情恨¶
羌笛殘梅未勝愁數曲伴風吹戍壘幾畨侵夢入賔郵¶
聼來便覺春心破素髪生多不待秋¶
　　　雄州遇雪(已上四首/北使日作)¶
<pb:KR4d0024_WYG_004-10b>¶
雲&KR0953;孤城勢漸低昬昬臺榭雪霏霏人遊兎苑何妨醉¶
使適龍沙未得歸夜舘月明交素影曉塗霜重借嚴威¶
風前似慰征軺意先學楊花二月飛¶
　　　紫濛遇風¶
草白崗長暮驛賖朔風終日起平沙寒鞭易促鄣泥躍¶
冷袖難勝便面遮迴嶺巻囬雲族破逺天吹入鴈行斜¶
土囊微乞緘餘怒留送歸程任擺花¶
　　　使囘戲成¶
<pb:KR4d0024_WYG_004-11a>¶
專對慙非出使才拭圭申好歛旌囘禮煩偏苦元正拜¶
(虜廷元日/拜禮最煩)户大猶輕永夀杯(永夀虜主生辰莭名/其日以大白酌南使)欹枕¶
頓無歸夢擾據鞍濳覺旅懷開明朝便是侵星去不怕¶
東風拂面來¶
　　　過虎北口¶
東西層巘鬱嵳峩闗口纔容數騎過天意本將南北限¶
即今天意又如何¶
　　　戲題仙掌¶
<pb:KR4d0024_WYG_004-11b>¶
三峯晴曉碧相挨仙掌分明出霧開莫向巍峩&KR0247;髙手¶
也曾先得桂枝來¶
　　　題利州昭化驛¶
嘉陵源出本朝宗地險無因直赴東從此逆流歸順去¶
恬波遥與峽江通¶
　　　過三泉龍門二闋¶
洞户呀然透碧溪竹軒茅榭映髙低行人不待桃花發¶
一到山扄已自迷(時知縣錢丞增葺亭/榭間植夭桃故云)¶
<pb:KR4d0024_WYG_004-12a>¶
欣過龍門柅使車頓驚凡目識仙都海中知有三山在¶
未信能加此景無¶
　　　漫天嶺¶
欲使行人直過難倚江凌漢任盤盤紆囬到頂終須下¶
如此天髙甚處漫¶
　　　題嘉州嘉望亭¶
欲知藩境得嘉名試䇿笻枝上此亭江色照城平似練¶
嵐光堆檻活如屏好遨民阜充衢樂出品花竒襲坐馨¶
<pb:KR4d0024_WYG_004-12b>¶
使馹暫來閑寓目幾多髙意在鴻㝠¶
　　　再賦一闋¶
檻外風光觸處竒嶺頭金像對巍巍主人偏戀南犍樂¶
只恐𤓰時未肯歸¶
　　　韓瀆學士領益漕¶
去年巴蜀失秋成西顧饑流惻睿情嘗忝乗軺宣渥命¶
更煩持節拯遐氓夜亭微雨多侵夢春峽繁花少記名¶
到日莫辭行部數屬城凋瘵望君生¶
<pb:KR4d0024_WYG_004-13a>¶
　¶
　¶
　¶
　¶
　¶
　¶
　¶
　¶
<pb:KR4d0024_WYG_004-13b>¶
　¶
　¶
　¶
　¶
　¶
　¶
　¶
　安陽集巻四¶
