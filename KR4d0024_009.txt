# -*- mode: mandoku-view; -*-
#+TITLE: 安陽集
#+DATE: 2015-08-24 23:50:41.037925
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷九
<pb:KR4d0024_WYG_009-1a>¶
欽定四庫全書¶
　安陽集巻九　　　　　　　宋　韓𤦺　撰¶
　　律詩三十六首¶
　　　御製後苑賞花釣魚奉聖㫖次韻¶
花簇香亭萬朶開琱輿髙自九闗來輕雲閣雨迎天歩¶
寒色留春送夀杯仙吹徹雲終縹緲恩魚逢餌幾徘徊¶
曽參二十年前㑹今備台司得再陪¶
　　　御製天章閣觀三聖御書奉聖㫖次韻¶
<pb:KR4d0024_WYG_009-1b>¶
寳閣三休地琅函列聖文天章横紫極洛字覆青雲花¶
拆驚雷起龍騰駭浪分宸毫知善斷更嗣禹邦勤¶
　　　恭謝天地慶成五言六韻¶
世積皇基厚天扶帝極安宸心思報重靈荅匪誠難蠲¶
潔齋居敞凝嚴路寢寛二儀通聖饗三后接神歡惠澤¶
開秋慘和聲破曉寒南山薦君壽嶢闕聳群觀¶
　　　祫享慶成五言二十韻¶
大饗無先祫精祠貴必躬歴朝疑未講曠典屬今崇良¶
<pb:KR4d0024_WYG_009-2a>¶
月稽冬孟容臺訪禮中祀期當象閏位嚮卒虛東太卜¶
諏元日齋誠儼法宫琱輿下丹地琳館薦清𠂻雪宻人¶
初駭天髙徳自通隂雲成瑞靄凛色變和風世室休嚴¶
衛宵衣集庶工叙親昭穆正合食簋鉶豐既祼神斯格¶
居歆慶已䝉歡欣流禹律謦欬入堯聰月射千圭白星¶
輝萬燎紅茨歌將振作晴旭漸曈曨回蹕升端闕群瞻¶
聳上穹蕃釐均廟餕惠澤泰民窮孝著鉤鈐動恩䟽貫¶
索空致祥書可信讓羙意彌冲此協亨嘉㑹慙非輔翼¶
<pb:KR4d0024_WYG_009-2b>¶
功唯知獻君夀巍與二儀同¶
　　　明堂慶成五言二十韻¶
至矣君嚴父其惟祀配天明堂兹有法路寢復中䖍禮¶
簡刋前誤圖新煥昔傳乾坤隆正位辰火協髙躔宗徳¶
停參侑推尊獨大圓兼崇太極坐並享總章筵節物豐¶
秋後齋精吉𤣥前既祗真館駕遂潔閟宫牷泛灑輕塵¶
失涵濡惠澤先直由誠意感卒使祭無愆翌日回清蹕¶
中宵儼邃延一純通&KR0388;蠁五室敞蟺蜎和必流金石馨¶
<pb:KR4d0024_WYG_009-3a>¶
非主豆籩靈光燭牕户飈駕觸旄旃齊酌終三薦神釐¶
荅萬年歡聲揺海嶽瑞色變雲煙餕已均庖賤恩思被¶
幅員星鷄隨勑竪赦鶴下樓宣教不煩家至民惟視徳¶
遷普天知子道斯匪化之然¶
　　　天章閣觀御飛白五言十韻¶
内閣門清曉中天對邇臣唐虞遺典在河洛奥書陳二¶
聖勤勞舊千齡矩法新帝暉方咫尺宸翰復躬親鸞拂¶
宫綃舞花隨御筆春奎光連璧府劒影動龍津今古神¶
<pb:KR4d0024_WYG_009-3b>¶
功絶頒宣上意均玉峯羅爼豆黼坐拱星辰魚藻符亨¶
㑹蓬瀛寄此身流霞仙飲罷又賜一杯醇(聖恩勸酒唯/臣再賜巨杯)¶
　　　樞廷對竹¶
一紀前曾對此君依然軒檻喜重親丹心自覺同髙節¶
青眼相看似故人不雜囂塵終冷淡飽經霜雪尚精神¶
樞廷豈是琴樽伴㑹約幽居稱幅巾¶
　　　韓縝太傅之任洋州¶
昔年疆埸寵雙旌官寄洋川實治并今喜逺民留上意¶
<pb:KR4d0024_WYG_009-4a>¶
故求賢守紹家聲升雲仙迹唐祠古踏石春遊灙水清¶
時閱吏文應笑我從前銜署只虛名¶
　　　荅定帥仲儀龍圖寄示閱古堂詩刻¶
好勝時多尚已為前人勤力必隨隳所圖營葺猶如是¶
欲樹功名即可知昔慕先賢形藻繪本同來哲作箴規¶
得公詩刻増光燄定警媮風變俗漓¶
　　　夏景即事¶
槐耳籠前檻雲峯透曲櫺凉風即崑閬煩思入滄溟荷¶
<pb:KR4d0024_WYG_009-4b>¶
弱翻青蓋榴新倒緑缾晩來収驟雨一枕夢魂醒¶
　　　夏暑早朝二首¶
凉風吹暑豁煩歊上馬迎風趂早朝宿霧欲開星月澹¶
隱然雙闕在層霄¶
奪熱清風幾快襟禁街岑寂漏聲沉東方似動隂氛失¶
北斗髙垂帝闕深憂國逺圖深入夢費詩閑景懶成吟¶
平明天外鳴鞘下萬玉顒然拱極心¶
　　　重九席上賦金鈴菊¶
<pb:KR4d0024_WYG_009-5a>¶
黄金綴菊鈴兖地獨馳名細蘂浮杯雅香筩貯露清風¶
休沉夜警雨碎入寒聲自此傳仙種秋芳冠玉京¶
　　　召赴天章閣觀新柑¶
雲閣崇先重霜柑薦瑞新臨觀紆法從趍召獨隣臣晩¶
實開天意重榮浹上人(上宣諭此樹枯而/再榮今始結實)不隨淮枳變¶
自比禹包珍廟獻宸心格親頒聖寵均從兹魁衆果仙¶
府占長春¶
　　　祈雪宿齋醴泉觀¶
<pb:KR4d0024_WYG_009-5b>¶
愆陽經臘惻皇情徧走靈祠達意情馬殆始知仙府迥¶
露寒如到月宫清甘泉既久蠲民瘼惠澤非難滌厲萌¶
日待神龍興熱窟一吁嘉雪滿寰瀛¶
　　　戊戌元日喜雪¶
新元迎曉朔風凉雪落同雲勢漸霶氣候未春終是臘¶
禱祈方得合稱祥拜章粉絮迷朝珮獻夀瓊花入御觴¶
自是三農豐嵗兆人聲何必問宫商¶
　　　張吉甫殿丞宰資陽¶
<pb:KR4d0024_WYG_009-6a>¶
去物輕遐邑宸心與近均宜將寛詔意善恤逺方民寒¶
驛鳬先下春郊雉自馴白雲休引望馨膳有天倫¶
　　　次韻和崔象之寺丞西亭雨下¶
初暑軒牕覆翠隂更宜飛雨濯塵襟喜花添色自人意¶
為歳期豐獨帝心餘潤日隨和氣浹好聲時逐遠風沉¶
郊原徧採農家議一寸真如一寸金¶
　　　庚子重九菊未盛開席上偶成¶
重九開樽節未寒黄花初發葉皆單待看旬日金鈴錠¶
<pb:KR4d0024_WYG_009-6b>¶
剩得東籬一醉歡(金鈴菊兖州/種小圃有之)¶
　　　九日賞菊未開席上次韻荅崔象之寺丞¶
誰知九日接賔觴未放寒花折露房早是生來悲晩節¶
那堪開不在重陽滿頭且應良辰挿一夜寧衰淺意香¶
守待金鈴披絶艶共君搴蘂醉餘芳¶
　　　覽崔象之寺丞詩編¶
驚人佳句本天成艶格清竒不易評秋月照空澄萬景¶
洛花無品盡多名珠藏赤水捜求苦礦出黄金鍜錬精¶
<pb:KR4d0024_WYG_009-7a>¶
郊廟有歌猶未採只輸髙興冩幽情¶
　　　和崔象之紫菊¶
紫菊披風碎曉霞年年霜挽賞竒葩嘉名自合開仙府¶
麗色何妨奪錦砂雨徑蕭踈凌蘚暈露叢芬馥敵蘭芽¶
孤標只取當筵重不似尋常泛酒花¶
　　　祫享加恩押班宣制¶
大祫休成慶澤新廣庭宣制寵臣鄰非煙薦瑞籠宫殿¶
(宣制時輕/靄鬱然)出綍敷言聳搢紳風結冰簷駢玉箸日融霜¶
<pb:KR4d0024_WYG_009-7b>¶
瓦半魚鱗移時始放金吾仗鵷鷺齊飛出禁闉¶
　　　辛丑中秋不見月¶
懊惱閑雲取次生中秋觀月悞人情一時雖不充群望¶
萬古終難掩至明疑有隂魔憎好事更虞滛雨害豐盛¶
湏知席上徘徊意直似葵心向日傾¶
　　　崔象之中舍宰陽翟¶
君於榮利已恬然此治韓城屬薦賢惠政即隨春共煦¶
道心常與月同圓門踈俗客禪詮逺亭掩脩篁定力堅¶
<pb:KR4d0024_WYG_009-8a>¶
(君第有小亭竹徑蕭/然君終日危坐於此)思退㡬人曾上籍可容名記託新¶
篇(君有休官簿與君/同約者則書之)¶
　　　辛丑季秋大饗明堂中書宿齋¶
紫極宸居重黄扉禁户深齋精嚴帝配祇翼達天心百¶
刻延壺箭千廬肅羽林秋聲來易感仙夢斷難尋小雨¶
隨雲散踈星伴月沉樹鷄先曉唱菊酒帯香斟(重九/日)寂¶
爾潜神化翛然適道襟惟馨思在徳&KR0388;蠁佇靈歆¶
　　中書東㕔十詠¶
<pb:KR4d0024_WYG_009-8b>¶
　　　迎春¶
覆欄纎弱緑條長帯雪衝寒拆嫩黄迎得春來非自足¶
百花千卉任芬芳¶
　　　牡丹¶
當欄新植盡珍叢異格同妍出化工何物衆人驚絶艶¶
一枝花坼瑞雲紅¶
　　　夜合¶
合昬枝老拂簷牙紅白開成蘸暈花最是清香合蠲忿¶
<pb:KR4d0024_WYG_009-9a>¶
累旬風送入牕紗¶
　　　四季¶
牡丹殊絶委春風露菊蕭踈怨晩叢何似此花榮艶足¶
四時長放淺深紅¶
　　　緑篠¶
莫輕叢篠緑隂微迸笋方抽嫩玉枝結實他年臻瑞物¶
最宜栽向鳯凰池¶
　　　芎藭¶
<pb:KR4d0024_WYG_009-9b>¶
蘼蕪嘉種列群芳禦濕前推藥品良時摘嫩苖烹賜茗¶
更從雲脚發清香¶
　　　山芋¶
隨竹縈回翠蔓延土藷名異出前編㑹湏霜晩餐珠實¶
可挹浮丘作地仙¶
　　　盆池¶
圓沼泓澄璧彩浮萍新殊未覆游鯈纎鱗不用時驚沒¶
香餌雖投是直鈎¶
<pb:KR4d0024_WYG_009-10a>¶
　　　假山¶
危峯疊疊起丸泥莫愛幽竒是假為黄閣何功宜自劾¶
去尋真隱老衰疲¶
　　　馴鵲¶
靈鵲雙雙日自馴徘徊軒檻若相親主人素解忘榮辱¶
何用喃喃送喜頻¶
　¶
　¶
<pb:KR4d0024_WYG_009-10b>¶
　¶
　¶
　¶
　¶
　¶
　¶
　¶
　安陽集巻九¶
