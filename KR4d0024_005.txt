# -*- mode: mandoku-view; -*-
#+TITLE: 安陽集
#+DATE: 2015-08-24 23:50:40.977704
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷五
<pb:KR4d0024_WYG_005-1a>¶
欽定四庫全書¶
　安陽集巻五　　　　　　　宋　韓𤦺　撰¶
　　律詩四十二首¶
　　　皇子誕慶五言十二韻¶
聖統垂千祀天仁覆萬方思賢詠場藿興儉緝帷囊寛¶
法均疏網憂民甚納隍畫衣期不犯行葦見無傷列廟¶
靈濳佑髙穹意黙彰故教生嗣晩欲示卜年長帝夢前¶
推吉郊禖此報祥恊辰初告望紀節正迎商和氣隨銅¶
<pb:KR4d0024_WYG_005-1b>¶
律休符集畫堂清飊來羙應瑞旭薦榮光九縣歡聲沸¶
三都惠澤滂非才塵近掖援筆頌無疆¶
　　　慶歴甲申郊禮告成五言十韻(上御路寢致齋/雪作行禮日景)¶
　　　　(色澄/霽)¶
聖饗申精意靈心察至䖍因知齋次雪為顯祭時天清¶
廟陳豐潔中壇致吉蠲樂和來瑞物景霽見非煙卜日¶
灰飛管通祠火舉權知茵新禮重虛幄睟容專盛羙推¶
穹昊釐祥被幅員慶成朝萬玉霈澤謹三錢有幸瞻熙¶
<pb:KR4d0024_WYG_005-2a>¶
事無才列奏篇為民祈福應親記徳音宣(上太廟宿齋/雪霽一府稱)¶
(慶上曰此為民/祈福之應也)¶
　　　雲¶
郁郁疑非霧融融散薄隂油然天下澤淡若嶺頭心適¶
意自舒巻有容誰淺深朝來殊未起幽谷閟龍吟¶
　　　霜¶
霜威昨夜肅天區平曉蒿蘭一槩枯不寤春仁入根本¶
只憑秋慘及皮膚寒鋒刺甲過矛㦸皓色禁人着鬢鬚¶
<pb:KR4d0024_WYG_005-2b>¶
料得西風如未緊且來枝上作明珠¶
　　　初雨¶
乍覺塵香動風前細若繅無聲猶似雪得潤已如膏羙¶
利存南畝餘滋付小桃誰知青皡徳意不為嬉遨¶
　　　新栁二闋¶
弄黄含緑葉開眉最有春來次第知生計任隨栽者意¶
却嗤松柏不禁移¶
驛路行人東復西等閑攀折損芳枝有生自是無根物¶
<pb:KR4d0024_WYG_005-3a>¶
忍向東風贈别離¶
　　　惜花¶
㸔花闗有分分薄亦蹉&KR0760;蜂蝶争無限笙歌得㡬何利¶
名長自役風雨不湏多趂取紅香在髙吟巻醉螺¶
　　　栁絮二闋¶
慣惱東風不定家髙樓長陌奈無涯一春情緒空撩亂¶
不是天生穏重花¶
絮雪紛紛不自持亂愁縈困滿春暉有時穿入花枝過¶
<pb:KR4d0024_WYG_005-3b>¶
無限蜂兒作隊飛¶
　　　錦被堆二闋¶
碎剪紅綃間緑叢風流疑在列仙宫朝真更欲薰香去¶
爭擲霓衣上寳籠¶
不管鶯聲向曉催錦衾春晚尚成堆香紅若解知人意¶
睡取東君不放回¶
　　　牡丹初牙為鵶啄之感而成詠¶
牡丹經雨發香牙滿地新紅困餓鵶利觜可能傷國艶¶
<pb:KR4d0024_WYG_005-4a>¶
只教春色入凡花¶
　　　遊蜂¶
遊蜂紛撲競花繁未到香鬚只自喧盡日却輸胡蝶計¶
閙紅心裏黙無言¶
　　　新燕¶
出入髙堂性似馴泥巢深穏足容身彫梁並宿嫌頻看¶
巧語多應是罵人¶
　　　過隋城¶
<pb:KR4d0024_WYG_005-4b>¶
信馬隋城下行春訪舊傳樓臺在何處瓦礫半耕田逺¶
籟悲笳咽餘花墜靨圓只留荒侈迹千古監青編¶
　　　苦雨方霽蛙聲不已¶
暑雨朝來已厭多蛙鳴猶更幸滂沲雖然快爾狂跳志¶
爭奈良田有害何¶
　　　題翠鐘亭¶
鐘峯隠隠隔江湍翠色偏宜雨後看大抵興王須恃徳¶
饒君終古作龍盤¶
<pb:KR4d0024_WYG_005-5a>¶
　　　蜀葵¶
炎天花盡歇錦繡獨成林不入當時眼其如向日心寳¶
釵知自棄幽蝶或來尋誰許清風下芳醪對一斟¶
　　　中秋月二首¶
自古中秋月風騷得意難㡬人停醉筆終夕凭危欄海¶
際掀鯨目雲端擢露盤一年相别恨併與此時看¶
月滿中秋夜人人惜最明悲歡徒自感圓缺本無情天¶
外有相憶世間多不平嫦娥難借問寂寞趂西傾¶
<pb:KR4d0024_WYG_005-5b>¶
　　　張逸人歸杭¶
不因閑適出中林塵外髙蹤豈易尋鴻在碧霄誰可慕¶
雲歸蒼島本無心堤奩一鑑平湖滿寺枕千屏疊嶂深¶
知已重留多下榻故栖猿鶴莫驚吟¶
　　　荅丹陽李公素學士¶
與君為郡不相遥只隔𤓰洲一信潮誨字屢傳來客素¶
治聲常逐過江橈詞垣暫爾淹鴻筆宴席何妨引巨蕉¶
詩句滿筒煩借譽爰居空自愧虞韶¶
<pb:KR4d0024_WYG_005-6a>¶
　　　謝丹陽李公素學士惠鶴¶
髙籠攜得意何勤玉樹慙無可待君只愛羽毛欺白雪¶
不知魂夢託青雲孤標直好和松畫清唳偏宜帶月聞¶
自有三山歸去路莫辭時暫處鷄羣¶
　　　和潤倅王太愽林畔松¶
鬱鬱山頭翠色攅就中髙格出林端霜凌勁節難摧抑¶
石纒危根任屈盤古鬛自隨仙日老孤風不入俗人看¶
時來匠者須回顧且禀幽姿待歳寒¶
<pb:KR4d0024_WYG_005-6b>¶
　　　菊¶
萬卉趂枯死香金鬭晚葩甘名應得露野色豈如家俗¶
態惜遲暮芳情誰怨嗟重陽樽酒伴不見牡丹花¶
　　　重九㑹光化二闋¶
寺枕隋家廢苑前登髙還此㑹僚賢凭軒莫賦悲秋事¶
剩撚黄花送酒船¶
誰言秋色不如春及到重陽景自新随分笙歌行樂處¶
菊花茰子更宜人¶
<pb:KR4d0024_WYG_005-7a>¶
　　　黄通尉鄖鄉¶
古邑萬山裏區區一尉行髙堂方待養寸禄豈宜輕身¶
屈何傷道才多少晦名贈言如可取榮路坦然平¶
　　　荅胡恢推官¶
當年都寺接賢初屈指光隂一紀餘自説三茅深處穏¶
不逢雙鯉寄來書隔江聞授諸生業命駕因煩長者車¶
得見新詩與髙論積年勞吝已全祛¶
　　　春晴¶
<pb:KR4d0024_WYG_005-7b>¶
霽色破春昬髙樓日未曛林稍零舊雨山頂入殘雲醉¶
粉勻花頰風羅皺水紋踏青人誤約芳思㡬紛紛¶
　　　春霖¶
咫尺東郊路春霖絶未通銷閑生奕思醒睡費茶功樓¶
迥昬昬霧牕寒霎霎風待晴桑陌上五馬恣璁瓏¶
　　　馬上成春雪二闋¶
二月風光盡屬春六霙何苦妬芳辰東君等是回生意¶
須與鶯花作主人¶
<pb:KR4d0024_WYG_005-8a>¶
曉來飛雪抑香牙料峭輕寒特地加青帝似矜春意早¶
更粧新蕚與梅花¶
　　　過梁山泊¶
巨澤𣺌無際齋船度日撑漁人駭鐃吹水鳥背旗旌蒲¶
宻遮如港山遥勢似彭不知蓮芰裏白書苦蚊蝱¶
　　　移帥真定次韻荅致政杜公¶
常山畫野直天街寄重如何付不才躍馬敢辭奔命去¶
扞羌曾是奮身來軍中紀律勞人葺林下罇罍得意開¶
<pb:KR4d0024_WYG_005-8b>¶
引領恩軒無路到㡬臨風月獨徘徊¶
　　　常山出郊馬上口占¶
旌旗乘曉出郊原五馬臨風一慨然山勢似屏西限晉¶
地形如掌北擒燕麥含豐澤催齊秀蠶飽柔桑起大眠¶
守帥勉希㢘與藺九重髙枕不憂邉¶
　　　登西大悲閣¶
藹藹西藍閣煩襟一望開山川歸盛徳姦傑委沉埃城¶
迥雲連堞烽閑草蔽臺誰知太守意不為納凉來¶
<pb:KR4d0024_WYG_005-9a>¶
　　　别潭¶
一潭嘉景四時新不得經年作主人蓮芰風前忘九夏¶
綺羅香裏醉三春勤勞疆場誠無避粧㸃蓬瀛惜未真¶
多少勝逰休結戀報君須自立涓塵¶
　　　新舘¶
宴宇新成苦未嘉忽膺朝委易軍牙張侯暫喜留歡客¶
開檻憑誰種好花北沼不難平釣岸(釣岸/未成)西峯猶欠入¶
牕紗(城樓/未立)後賢政敏多餘暇髙㑹何妨月影斜¶
<pb:KR4d0024_WYG_005-9b>¶
　　　次韻和兖州王待制過汶上見寄¶
淺局雖難繼大才谿堂佳致亦添來竒花並蔕宜新種¶
(琦自廣陵取芍藥數種植于/谿堂之南皆冠髻雙頭之品)芳樹連柯得舊栽(某移連/理㕔于)¶
(谿堂之南偶得連理/林檎樹之新㕔之前)良執假途形詠歎隣封為治惜淹¶
徊想君醉問歌人處不向風前酹一杯¶
　　　中秋不見月¶
中秋宜月不教晴人倚危欄意未平任是他時圓更好¶
爭如今夜略分明¶
<pb:KR4d0024_WYG_005-10a>¶
　¶
　¶
　¶
　¶
　¶
　¶
　¶
　¶
<pb:KR4d0024_WYG_005-10b>¶
　¶
　¶
　¶
　¶
　¶
　¶
　¶
　安陽集巻五¶
