# -*- mode: mandoku-view; -*-
#+TITLE: 安陽集
#+DATE: 2015-08-24 23:50:41.054913
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷十
<pb:KR4d0024_WYG_010-1a>¶
欽定四庫全書¶
　安陽集巻十　　　　　　　宋　韓𤦺　撰¶
　　律詩三十三首¶
　　　崔象之宰韓城¶
去年同舉菊花觴自掲清音入醉鄉此日髙秋來一别¶
幾旬佳節負重陽風生古操安新治雨徹踈茅鎻舊堂¶
(君治之/東齋也)民里更繁應自化宰君心地本空王¶
　　　駕幸西太一宫祈雨¶
<pb:KR4d0024_WYG_010-1b>¶
曉蹕聲乾下九重西郊岑寂款琳宫驕陽尚作三春旱¶
多稼期霑一雨豊恤物致䖍歸上徳應誠為荅即神聰¶
從來聖感無旋日不在商巖傅說功¶
　　　駕幸西太一宫道傍耕桑者皆以茶絹賜之¶
杪春時澤未全滂西禱真祠徯福祥蠶女捨籠驚法從¶
耕夫投耒目天光勞(去/聲)勤率有優恩及拜賜皆知佚道¶
長海内承風誰不勸何須躬籍與躬桑¶
　　　駕幸西太一宫陌上耕者叱牛聲厲左右皆笑¶
<pb:KR4d0024_WYG_010-2a>¶
　　　之¶
皇心閔雨出西坰親禱靈宫致潔誠扈蹕不知農事苦¶
輦前爭笑叱牛聲¶
　　　駕幸西太一宫謝雨¶
太一尊神宅近坰特紆天仗乞殊靈清𠂻祠禱才三日¶
大澍滂沲足四溟上釋憂勞嚴報謝民祛愁鬱得康寕¶
至誠有荅真如響更異言間退守星¶
　　　從駕過金明池¶
<pb:KR4d0024_WYG_010-2b>¶
帳殿深沉壓水開幾時宸輦一逰來春留苑樹隂成幄¶
雨漲池波色染苔空外長橋横螮蝀城邉真境闢蓬萊¶
匪朝侍宴臨彫檻共㸔龍艘奪錦回¶
　　　駕幸金明池¶
西池風景出塵寰春豫方乗禁坐閑庶俗一令趨夀域¶
從官齊許宴蓬山樓臺金碧芳菲外舟楫笙歌浩𣺌間¶
與衆盡歡宫漏促萬花香裏屬車還¶
　　　寄崔象之國慱¶
<pb:KR4d0024_WYG_010-3a>¶
知君為邑觧銅章却復先廬坐葆光對境風幡俱不問¶
安禪心法兩皆忘滿庭脩竹爭髙節近砌幽蘭稱獨芳¶
若論厭喧遭拄杖何如趣駕返周行¶
　　　甲辰景靈宿齋謝雨¶
邃寂敞仙扄心齋物外清滂沲今應禱肸蠁此通誠月¶
殿栖真境風梧醒睡聲如何謝靈貺至道本難名¶
　　　癸卯喜雨¶
一夜隂雲匝四溟朝來嘉雪灑寰瀛因風絮起先春媚¶
<pb:KR4d0024_WYG_010-3b>¶
翦水花飛到地輕天際定迷瓊蘂屑世間今有玉樓成¶
應時何止銷民疹直壓胡沙萬里清¶
　　　聞崔公孺國博將入都近重九未至¶
幾日知君命駕來芳辰㸔失獨徘徊黄封御酒新霑賜¶
更偶金鈴菊未開¶
　　　晩秋有感¶
倦鵲穿林趂獨栖此情唯有老鰥知西風日𦂳重陽近¶
忍對黄花挹酒巵¶
<pb:KR4d0024_WYG_010-4a>¶
　　　次韻荅崔公孺國博¶
向陪亡室接鴒原正是輕霜九日天醉語忘形幾爾汝¶
詩毫揮紙速雲煙思窮碧落今無術淚灑黄花兩換年¶
一覽嘉章生百恨孤懐還昧覺心圓¶
　　　先君冩真得永叔為之賛而君謨書其側崔公¶
　　　　孺國博以詩稱美次韻荅之¶
遷筆襃揚逸少書孤風拂拂起襟裾孝心如覩英靈在¶
世系元承福慶餘永向淨居同相好(真置/墳)任從深谷改¶
<pb:KR4d0024_WYG_010-4b>¶
丘&KR0469;君詩意主稱人善義節軒然到古初¶
　　　次韻和崔公孺國博觀君謨所書孝親崇福院¶
　　　　牌¶
欲䕶親塋薦福殊僧藍營葺幾年餘名因先帝鴻恩錫¶
牌得君謨大字書佛宇增輝良自爾鄉廬傳美孰加予¶
須知體法多竒䖏深造鍾王奥妙墟¶
　　　次韻和崔公孺國博觀新模鄴王書¶
唐季諸侯孰擅雄鄴邦高襲世勲洪圖功自可超煙閣¶
<pb:KR4d0024_WYG_010-5a>¶
接士殊優在雪宫刀筆風流爭戰外生靈安帖笑談中¶
詩豪墨妙家藏乆二羙刋傳定不窮¶
　　　次韻和崔公孺國博觀新模正獻杜公草書¶
珍藏正獻草書詩傳誡雲來示永貽幾夜風濤偃松栢¶
半天雷雨起蛟螭臨池學苦應同妙舞劒功如未是竒¶
刋石豈徒為世玩更思清節可師之¶
　　　次韻和崔公孺國博模刻文正范公閲古堂詩¶
閲古堂成在北邉希文詩筆美前賢高吟尚紀終軍策¶
<pb:KR4d0024_WYG_010-5b>¶
小字如觀樂毅篇欲起貴名增世慕更刋餘禮廣人傳¶
其他事業知難冺盡入仁宗實録編¶
　　　次韻荅崔公孺國博西亭感懐¶
常喜交親燕此中忽移歡緒作悲翁桃隂已盛何曾語¶
檜影長閑不厭風數漏趂朝心拱北忍飢開閣客盈東¶
人生易别須偷暇為我樽前話苦空¶
　　　甲辰冬雨¶
凛氣回輕燠凉颷絶怒號飛霙難自拆細雨反如繅惠¶
<pb:KR4d0024_WYG_010-6a>¶
澤非常降祥編想共襃民閻清歳癘農畆得春膏天意¶
雖霶洽人心尚鬱陶未逄銀甕出不見玉樓高酒興來¶
差淺詩情病少豪曾㸔紛似絮舉白待風騷¶
　　　留崔公孺國博¶
虗亭還喜叩禪詮頓覺襟懐鄙吝捐陶暑屢開河朔飲¶
聚星㸔别潁川賢我縻東府成衰叟君向西湖即洞天¶
且緩歸期時一笑及𤓰趨闕動三年¶
　　　乙已重九¶
<pb:KR4d0024_WYG_010-6b>¶
苦厭繁機少適懐欣逄重九啓賔罍招賢敢並翹材館¶
樂事難追戲馬臺蘚布亂錢乘雨出雁排新陣拂雲來¶
何年得遇樽前菊此日花随月令開¶
　　　乙已郊禮慶成五言二十韻¶
堯歴方歸聖虞琴始就聲不先惟帝饗孰見事天明榖¶
旦諏陽復鴻儀備吉行宸襟正祗謹隂孽忽孳萌滛雨¶
頻興陣寒花幾墜瓊多言揺改卜上意益專精宗社敷¶
冥祐穹蒼荅至誠斗收連日晦併與祀時晴待曉披閶¶
<pb:KR4d0024_WYG_010-7a>¶
闔凝旒下紫清真廷陳潔饌親廟展嘉牲愛旭輝黄道¶
非煙䕶綵城旌旗停藻衛鐃吹起嚴更冕服祛繁飾壇¶
壝即自成晶熒奠琮璧和雅薦英莖繼志還虗次尊神¶
戒側迎(時傳㫖公卿等傳奉/祠事母得轉班迎駕)千齡俄受胙萬乘巳旋衡¶
嶢闕層霄逈通衢衆目傾䟽刑空犴獄霈澤浹寰瀛統¶
業恢長治生靈入太平因知却徽號偉蹟固難名¶
　　　次韻和崔公孺國博西亭感懐¶
常虚西館待髙賢一見襟懐兩釋然且叩真詮期進道¶
<pb:KR4d0024_WYG_010-7b>¶
不論衰鬢遂凋年頑金在礦須當變逸驥無鞭亦自前¶
相叩屢辭雖未得巳齊朝市與林泉¶
　　　感春貽崔公孺國博¶
春來天氣作輕寒故使春芳欲見難頼得好風攄俗憤¶
頓開韶景與人㸔詩情遇敵豪雖減杯興逄辰老未䦨¶
幸遇親朋時枉駕且偷壺刻奉清歡¶
　　　次韻和崔公孺國博黄杏花¶
顆顆裝成藥竈牙日邉開處近彤霞真宜相閣栽培物¶
<pb:KR4d0024_WYG_010-8a>¶
更是仙人種植花髙行出羣猶仰慕香名超格合洪誇¶
諸賢繼有尋芳㑹欲奉歡遊決自差¶
　　　貽崔公孺國博¶
三十年來契分隆更從親炙逹真空明非獨善諸昬破¶
理到無心萬事通莫話離踪傷祖席且留歡刻醉春風¶
海棠亭下花㸔發坏子臙脂㸃㸃紅¶
　　　次韻和崔公孺國博遊興國寺廣嚴院¶
紺園南北壓通寰氣象超然出世間只見莊嚴尊十地¶
<pb:KR4d0024_WYG_010-8b>¶
不須微𤨏説三山浮雲自縳春春失真境無塵事事閑¶
我有歸依殊勝願吏文常擾幾時還¶
　　　次韻荅崔公孺國博西亭燕飲¶
十稔繁機困備員芳時何暇目春妍自慙東閣延材地¶
得㑹西豪聚里賢益友至言皆有味禪宗髙論邈無邉¶
須知樽酒相留意老去離懐異少年¶
　　　丙午上巳瓊林苑賜筵¶
春光濃簇寳津樓樓下新波漲鴨頭嘉節難逄真上巳¶
<pb:KR4d0024_WYG_010-9a>¶
賜筵榮入小瀛洲仙園雨過花遺靨御陌風長絮走毬¶
禊飲不須辭巨白清明來日尚歸休¶
　　　首夏西亭¶
一霎輕塵小雨過園林風物尚清和巢栖舊燕將成子¶
盆植新蓮未出荷欲就好峯添異石惡侵芳卉&KR0008;狂莎¶
病襟蕭索賔如市孤負良辰樂事多¶
　　　召赴天章閣觀新刻仁宗御詩¶
天閣當年拂霧宣紫皇端扆侍羣仙親揮龍鳯軒騰字¶
<pb:KR4d0024_WYG_010-9b>¶
命繼咸韶雅正編勸酌屢行均聖寵賜花中出奪春妍¶
玉峯光景都如舊但睇宸章極泫然¶
　　　次韻和崔國博西亭喜雨¶
暑雨滂然僅作霖連宵殊未擴隂森全祛下土將焚患¶
盡識髙穹不忍心斗厭埃氛開衆目了無煩熱自吾襟¶
當軒倍勝松風過何必清音一弄琴¶
　¶
　安陽集巻十¶
