# -*- mode: mandoku-view; -*-
#+TITLE: 安陽集
#+DATE: 2015-08-24 23:50:41.070842
#+PROPERTY: ID KR4d0024
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0024_WYG_011-1a>¶
欽定四庫全書¶
　安陽集巻十一　　　　　　宋　韓𤦺　撰¶
　　律詩三十二首¶
　　　永興寒食後池¶
春意隂隂百五天小池蕭索㑹僚賢孤芳映水花終淡¶
勁竹凌軒節自全一陣森嚴林勢合萬魚跳落雨痕圓¶
當筵暫弭憂邉慮且仗詩魔駕酒舩¶
　　　席上自和¶
<pb:KR4d0024_WYG_011-1b>¶
喜陶嘉節曲池邉薄酒何須辨聖賢談席且誇珠履盛¶
種羌誰問蟻封全白楊花落眠蠶老紅杏枝殘笑靨圓¶
不似丁年為帥日醉鄉方擬拍浮舩¶
　　　清明興慶池上¶
連日隂岑此日晴池頭風物稱清明萬鱗潜巻雲頭坼¶
一鑑新開水靣平兩兩鳬鷖波上没憧憧車馬柳間行¶
嘉賔須惜難并㑹莫厭芳樽冷淡傾¶
　　　垂蘿洞¶
<pb:KR4d0024_WYG_011-2a>¶
池北如趨紫府家亭臺髙下景無涯垂楊不絆遊春騎¶
曲水時飄出洞花萬本竹深叢劍㦸一軒藤老纒龍蛇¶
使君欲共斯民樂莫顧西山下日車¶
　　　上巳㑹興慶池二首¶
元巳開樽處垂蘿碧洞前綺羅明浩𣺌臺榭挿漪漣曲¶
水來如篆輕橈去若仙春寒芳意晩未見柳飛綿¶
興慶池頭三月三柳如拖綬草如衫禊觴臨水筵相屬¶
文鷁凌波尾競衘花雨亂飛紅撲蔌峯螺遥聳碧嶄巖¶
<pb:KR4d0024_WYG_011-2b>¶
芳辰况任遊人樂不必低將席㡌攙¶
　　　上已晩遊九曲池¶
九曲池邉第一開艤舟同賞盡髙才彎流自得黄河勢¶
怪石應從紫閣來塵外怳迷仙境界竹間深有古亭䑓¶
徘徊復至豊碑下花蕚吁嗟作盗灰¶
　　　春隂馬上¶
正日風和日暖天重隂凌擾苦纒綿蕉心自結憑誰展¶
柳眼慵開只待眠草濕謾鋪留醉席榆寒難擲買春錢¶
<pb:KR4d0024_WYG_011-3a>¶
幾時霞外氛霾散放出紅輪一丈圓¶
　　　聞轉運范純仁司封㑹興慶池¶
池榭春深合衆芳使臺來賞好風光波頭灔日琉璃軟¶
酒靣揺花琥珀香訪古舊文昬琬琰記遊新刻上篔簹¶
臨歸定借西園歩愈覺禪詮氣味長(西園即化/先所居)¶
　　　登廣教院閣¶
岑寂禪扉啓晝關公餘為㑹一開顔髙䑓靣壘包平野¶
老柏參天礙逺山花去春叢蝴蝶亂雨勻朝圃桔橰閑¶
<pb:KR4d0024_WYG_011-3b>¶
徘徊軒檻何時下直待前枝倦鵲還¶
　　　賞北禪牡丹¶
一春顔色與花王况在莊嚴北道塲羙艶且推三輔冠¶
嘉名誰較兩京强已攅仙府霞為葉更奪熏鑪麝作香¶
㑹得輕寒天意緒故延芳景助飛觴¶
　　　次韻和都運孫永待制廣教院三頭牡丹¶
駢枝三出牡丹紅竒有雙頭結未工宛似靈芝相並秀¶
瑞雲攅處起香風(唐肅宗時延英殿梁上/生玉芝一莖三花故云)¶
<pb:KR4d0024_WYG_011-4a>¶
　　　賞西禪牡丹¶
幾酌西禪對牡丹穠芳還似北禪㸔千毬紫繡擎薫炷¶
萬葉紅雲砌寶冠直把醉容欺玉斚滿將春色上金盤¶
魏花一本須稱后十朶齊開靣曲欄¶
　　　四月望日㑹興慶池¶
莫厭煩蒸共此行臨流臺榭極髙明風前自得披襟興¶
林杪時聞脫袴聲洞竹交隂冠蓋爽砌泉爭響夣魂清¶
憑軒最切雲霓望日待民田雨足耕¶
<pb:KR4d0024_WYG_011-4b>¶
　　　送秋馬上始見終南¶
終南頻月晦峯巒一雨民心萬事寛救徹旱苖充歳望¶
洗開山色與人㸔半天横示全秦壯積雪髙連太白寒¶
欲識衆多欣幸意送秋歌舞滿長安¶
　　　㑹故集賢崔侍郎園池¶
崔園髙絶五門西塵外風光是處宜唐室舊池因地得¶
漢宫遺址上樓知青螺萬嶺前為障碧玉千竿近作籬¶
我住鄴臺殊草創一來尤覺愬歸遲¶
<pb:KR4d0024_WYG_011-5a>¶
　　　再賦¶
門徑縈紆洞府間了無塵外累幽閑長楊十丈亂風雨¶
流水數枝鳴珮環入户好峯誰可畫礙人新竹不容刪¶
池亭靣靣圓荷滿薄暮飛香送客還¶
　　　登崔園城上亭¶
危榭壓頽基登臨事可悽邱墟唐殿左禾黍漢宫西臺¶
古疑藏劍峯遥不見圭山川難盡識頼有舊圖攜¶
　　　覽諸人贈狄國賔察推詩¶
<pb:KR4d0024_WYG_011-5b>¶
凛凛梁公萬世尊復唐功業並乾坤為臣所守能忠義¶
異代猶思録子孫老嗣寂寥雖未振大名瞻仰只如存¶
後人真有希賢志豈特孤風擅一門¶
　　　送范純仁司封移漕京西¶
衰拙何堪定繹騷使臺猶喜㑹英髦治財純擾常先恕¶
移用皆宜似不勞此去任賢終漕輓幾時當路壓風濤¶
家聲莫擬君能紹日㸔青雲歩歩髙¶
　　　凉榭池上二闋¶
<pb:KR4d0024_WYG_011-6a>¶
游鱗驚觸緑荷香水馬成羣股脚長逐浪相隨留篆跡¶
偃波垂露滿方塘¶
病襟思適繞東塘水荇初花吐嫩黄行困老樗隂下坐¶
兒童爭喜拾紅娘¶
　　長安府舍十詠¶
　　　流泉¶
龍首髙源析螭吭亂玉鏘帯花春共逺和雨夜何長冷¶
撼青虵影平拖白練光煩襟來自滌可待濯滄浪¶
<pb:KR4d0024_WYG_011-6b>¶
　　　凉榭¶
忠閔䂓摹壯耽然大厦開無時佳燕在正暑好風來池¶
靣飛泉落林端畏景回誰知仙府路瓊室與瑶臺¶
　　　北塘¶
臺榭生凉處奫淪瞰北塘松筠成夏䕃蓮芰入秋香踈¶
雨交寒暈輕雲襯曉光無心投釣餌游鯉莫驚藏¶
　　　雙石¶
雙石唐餘物來兹孰記年嵌空危砌下怪醜好花前名¶
<pb:KR4d0024_WYG_011-7a>¶
氏坳猶刻藤蘿宂任穿最宜秋後㸔班駮蘚痕圓¶
　　　月臺¶
待月西臺早移時凭曲欄雲端開玉葉海靣起金盤燕¶
席通宵雅凉波入坐寒香風來不斷清露裛紅蘭¶
　　　池亭¶
亭出水中央輕風四靣凉岸平飛畧彴波暖戱鴛鴦静¶
夜蟾蜍落清秋菡蓞芳公餘時獨坐萬慮黙皆忘¶
　　　山樓¶
<pb:KR4d0024_WYG_011-7b>¶
西北髙樓上南山日靣欄勢籠秦地勝隂落渭波寒帯¶
雨新屏活穿雲古道難仙扄如可造便擬挂朝冠¶
　　　流杯¶
迢遞穿花出彎環作篆來若非天上醴不泛洞中杯水¶
鳥浮還沒仙航去復回蓬瀛真境事銷得玉山頽¶
　　　石林¶
叢石競嶄巖當軒翠撲嵐疑峯何啻九仙島逈侔三潤¶
極雲猶抱温多玉尚含樓髙慵引望坐㸔小終南¶
<pb:KR4d0024_WYG_011-8a>¶
　　　竹徑¶
北榭層基下森森竹徑幽枝繁低拂蓋根宻僅通流勁¶
節輕環粉狂鞭怒走虬風霜胡可動松柏乃吾儔¶
　¶
　¶
　¶
　¶
　¶
<pb:KR4d0024_WYG_011-8b>¶
　¶
　¶
　¶
　¶
　¶
　¶
　¶
　安陽集巻十一¶
